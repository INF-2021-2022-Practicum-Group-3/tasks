## Задача 1 
Използвайте оператор switch като според въведен месец от годината да се изведе кой сезон е. Валидирайте.

## Задача 2
Направете конзолен калкулатор с основните действия +, -, *, / .

## Задача 3
По даден месец и година изведете броя дни от месеца.

## Задача 4
Пешо иска да си купи нов лаптоп. Той е готов да даде от 1000 до 1500 лева за лаптоп с най-малко 3 USB порта, най-малко 8 GB RAM и SSD диск. Ако обаче лаптопът няма SSD или има по-малко от 8 GB RAM, той не иска да даде повече от 800 лева. Напишете булев израз, който по цена на лаптоп, брой USB портове, количество RAM и дали има SSD определя дали Пешо ще си купи лаптопа.

## Задача 5
След доста дълъг и изтощителен ден във ФМИ Пешо бил изключително гладен. Той не успял да намери време да яде от ученето по Алгебра и Геометрия. Пешо може да готви само някои ястия, но не знае дали има необходимите продукти.

Той знае от опит колко и какво му трябва за различните ястия, които може да направи.

Ако ще прави студентска салата, ще му трябват 1 домат, 2 чушки, 4 моркова, 3 маслини, 3 картофа и 150мл овкусители.

Ако ще прави студентска супа, ще му трябват 2 домата, 3 чушки, 5 моркова, 6 маслини, 10 картофа и 200мл овкусители.

Ако ще прави студентски гювеч (и за приятели), ще му трябват 5 домата, 6 чушки, 12 моркова, 7 маслини, 12 картофа и 300мл овкусители.

Ако ще му трябват повече от един домат, както ще е ако прави студентска супа или студентски гювеч, ще трябва да викне и един приятел с него за помощ. По даден брой домати, брой чушки, брой моркови, брой маслини, брой картофи, мл. овкусители и дали ще дойде един приятел с него за помощ, напишете булев израз, който определя дали Пешо има продукти да си направи ястия и да се нахрани заслужено след Алгебрата и Геометрията.

Задача 4 и 5 са били от контролни на семинар
